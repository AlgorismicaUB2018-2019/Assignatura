# Assignatura
Descripció de l'assignatura 

## Contactes

+ Professors de Teoria: Jordi Vitrià, Mireia Ribera 
Email: jordi.vitria@ub.edu, ribera@ub.edu
 
+ Professors de Pràctiques: Pablo Laíz, Carolina Bonnín, Ramon Navarro
Email: laizpablo@ub.edu, carolinabonnin@ub.edu, ramon.nb@gmail.com

+ Auxiliar docent (sessions especifiques per a aquells alumnes que vagin amb més retard o que no hagin programat mai i tinguin dificultats a l’inici).

## Calendari

Setmana | Teoria | Problemes 
------------ | ------------- | ------------
18 set | Introducció als algorismes | Prob.1: Python I (Tipus, llistes i iteracions)
25 set | Festiu | -
2 oct  | Estructures de Control | Prob.2: Python II (Estil programació, descomnposició en funcions, control)
9 oct  | Col·leccions de dades  | -
16 oct | Algorismes Numèrics I  | Prob.3: Algorismes numèrics (timeit, comprehensions)
23 oct | Algorismes Numèrics II | -
30 oct | Algorismes per Text    | -
6 nov  | Examen Avaluació Continuada | -
13 nov | Algorismes de força bruta | -
20 nov | Algorismes de dividir i vèncer | Prob.4: Text (fitxers, Unicode)
27 nov | Cerca Lineal i Binària | -
4 des  | Cerca Combinatòria | Prob.5: Força bruta + teorema master
11 des | Hashing  | -
18 des | TSP | Prob.6: Cerca

## Què és aquesta assignatura?
Aquesta assignatura està dirigida  a donar la formació bàsica als estudiants sobre l’anàlisi i disseny d’algorismes, tant des d’un punt de vista teòric com aplicat. No s’assumeix cap formació prèvia en programació de l’estudiant.

## Què s’espera dels estudiants matriculats?
Els estudiants han de participar de forma activa durant les classes magistrals de teoria (1,5 hores a la setmana). 
Durant les hores teòrico-pràctiques (o de problemes, 2 hores cada dues setmanes)  hauran de dissenyar solucions algorísmiques als problemes plantejats pels professors.
Durant les hores  presencials de pràctiques (2 hores cada dues setmanes) hauran de programar de forma individual una sèrie d’exercicis pràctics. 
Les hores no presencials de l’assignatura (4 hores a la setmana) les han de dedicar a l’estudi i a la preparació dels problemes i pràctiques.

## Programarem?
Tot i que en aquesta assignatura no és estrictament necessari programar, ho farem amb un llenguatge d’alt nivell: Python 3.6

## Competències

+ Entendre conceptes bàsics dels sistemes numèrics posicionals, de primalitat i de l’aritmètica modular
+ Entendre, implementar i aplicar solucions algorítmiques estàndards a problemes numèrics i de cadenes de text comuns.
+ Entendre possibilitats algorismes genètics.
+ Triar correctament i aplicar tècniques algorítmiques com dividir i conquerir, recurrència, programació dinàmica i backtracking per resoldre problemes comuns.
+ Saber escollir el tipus de col·lecció més adient per resoldre unproblema donat.
+ Valorar el millor algorisme a aplicar en un problema en funció deltipus i característiques de les dades d’entrada.
+ Saber usar la notació Gran O, les relacions de recurrència i el teorema del Màster per analitzar el cost assimptòtic i la complexitat en espai d’una funció o algorisme.
+ Saber categoritzar un problema en funció de la seva complexitat i identificar els problemes NP-Hard.

## Com s’organitza l’assignatura?
Usarem dues eines per distribuir la informació i organitzar la feina: el campus virtual de la UB i GitHub. 

### El campus virtual
+ Apunts de teoria
+ Enunciat de les pràctiques
+ Lliurament de les pràctiques
+ Avaluacions de les proves i pràctiques

### GitHub
+ Enunciats dels problemes
+ Portfoli individual dels problemes resolts

El punt de partida d'un estudiant és crear un compte personal a GitHub, amb un nom estandaritzat (`nomCognom`). 
La creació d'aquest compte  és gratuïta i es pot fer a https://github.com. 
Un compte personal gratuït permet crear un nombre il·limitat de repositoris públics. Els repositoris públics són visibles només per al públic en general. Normalment s'utilitzen per desenvolupar programari lliure i lliure amb qualsevol tipus de llicència. Un repositori és, doncs, un lloc on es poden emmagatemar fitxers de projecte utilitzant el control de versions Git.

## Com s’avaluarà l’assignatura?

L’assignatura seguirà un esquema d’avaluació continuada, amb dos elements principals: proves presencials i lliurament remot de problemes. 

+ Lliurament via web de pràctiques (`LP`): Els professors, amb periodicitat quinzenal, proposarà una sèrie de pràctiques que hauran de ser lliurats via web per l’alumne dins del període assenyalat pel professor. Cada un dels lliuraments serà avaluat pel professor amb una nota que pot anar de 0 (nota mínima) a 10 (nota màxima). En cas de no lliurar les pràctiques dins del període assenyalat, l’alumne obtindrà un 0. La nota final (LP) de la part de lliurament de pràctiques serà la mitja de tots els lliuraments.
+ Proves presencials (`PP`): durant el curs, l’alumne realitzarà varies proves escrites (teòrico-pràctiques) davant del professor. Les proves s’avaluaran amb una nota de 0 (nota mínima) a 10 (nota màxima). La nota final (`PP`) d’aquesta part serà la mitja de totes les proves realitzades (una prova no realitzada = 0).

La nota segons l’avaluació continuada (`NF`) es calcularà de la següent manera:

 + Si (`LP`>4,0 i `PP`>4,0):  `NF` = `PP` * 0,6 + `LP` * 0,4
 + Sinó, `NF` = min(4.0, `PP` * 0,6 + `LP` * 0,4).
 
Durant la segona prova presencial (Gener) es donarà l’opció de presentar-se de tota l’assignatura o només de la segona part. 
Tots aquells alumnes que obtinguin una NF>=3,5 tenen dret a una re-avaluació al cap d’un dies de la publicació de NF. La re-avaluació serà equivalent a un examen final. En aquests casos, la nota final de l’assignatura serà llavors la nota de la re-avaluació.


## Classes magistrals

Les classes magistrals tenen una durada d'una hora i mitja durant la qual el professor introdueix un tema d'algorísmica.

## Classes de problemes

Els problemes d’algorísmica són exercicis pràctics dissenyats especialment per ser resolts a classe de forma interactiva. A cada sessió es proposaran 3 o 4 problemes. Per aquest motiu és molt interessant que els alumnes que disposin d’un ordinador portàtil el portin a classe i segueixin de forma interactiva la sessió de problemes.

El primer problema el fa el professor i es publica la solució ambles pautes d’estil, comentaris, etc. i ha de servir com a model de resolució. 

El segon problema es planteja als alumnes, es deixa temps per ser resolt i es fa una correcció conjunta a la classe.

El tercer problema es deixa que cadascú el faci i es lliura al professor mitjançant GitHub. El lliurament es farà a través de GitHub Classroom, on cada alumne disposarà d’un repositori privat que pot servir de portafoli  docent. Per aquest motiu, tots els alumnes de l’assignatura han de  crear-se un compte (gratuït) d’estudiant a GitHub: https://github.com/join. 

El coneixement adquirit en aquestes sessions s’avaluarà durantels examens presencials. Els lliuraments setmanals són un “registre” de la feina feta que podrà ser tingut en compte en el cas de que l’avaluació de l’alumne no sigui concloent.

No hi ha una activitat pròpia de lliurament de problemes, però l’alumne anirà construint un portafolis de problemes que el professor pot revisar en qualsevol moment.

La part pràctica de les proves presencials estarà basada en aquests.

GitHub proporciona informació sobre QUAN s’ha resolt els problemes. Per valorar aquesta activitat el professor tindrà en compte tant el QUE com el QUAN.

## Examens

[Xuleta Python](Xuleta_Python.pdf)

[Xuleta IPython](Xuleta_IPython.pdf)

Aquest és l’únic material que podreu portar als exàmens de pràctiques. Si hi trobeu a faltar alguna cosa, es pot considerar la seva incorporació.

## Bibliografia

### Algorísmica

+ T. H. Cormen  [et al.] Introduction to algorithms, MIT Press, 2001.
+ S.Dasgupta. Algorithms, McGrawHill, 2006.
www.cs.berkeley.edu/~vazirani/algorithms/all.pdf
+ V. Levitin, Introduction to the Design and Analysis of Algorithms, ISBN: 0-201-74395-7, Addison-Wesley (2ond edition)
+ S. Skiena. The Algorithm Design Manual, Springer; 2nd edition (August 21, 2008), Language: English, ISBN-10: 1848000693.

### Python
+ A. Downey, J. Elkner and C. Meyers. How to Think Like a Computer Scientist. Learning with Python. http://greenteapress.com/thinkpython/thinkCSpy/

